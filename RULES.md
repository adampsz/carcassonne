# Zasady gry

Gracze kolejno wykonują ruchy.

Ruch składa się z dwóch części:

- postawienie wylosowanej płytki (obowiązkowe) - wylosowaną płytkę należy dołożyć do płytek postawionych wcześniej. Płytka **musi** zachowywać ciągłość krajobrazu, tz. wszystkie nowe łąki, drogi i miasta muszą pasować do tych już istniejących.
- postawienie podwładnego (opcjonalne) - na jednym z obiektów na właśnie postawionej płytce. Podwładnego nie można postawić na obiekcie, w którym stoi już inny podwładny (swój bądź innego gracza).

Punkty są liczone po zakończeniu każdego ruchu za dokończone obiekty. Punty zdobywa gracz, którego podwładni są w danym obiekcie. Po zdobyciu punktów wszyscy podwładni zostają zdjęci z danego obiektu i wracają do graczy. Szczegóły zdobywania punktów:

- za dokończone drogi (kończące się z dwóch stron w mieście lub na skrzyżowaniu / tworzące pętle) - po 1 punkcie za każdą płytkę
- za dokończone miasta (otoczone murem i bez dziur) - po 2 punkty za każdą płytkę + po 2 punkty za każdą niebiesko-białą flagę
- za dokończony klasztor (otoczony ze wszystkich stron, w sumie 8 płytkami) - 9 punktów

Zazwyczaj w danym obiekcie jest tylko jeden podwładny, może się jednak zdarzyć, że przez połączenie kilku obiektów podwładnych będzie więcej - wtedy punkty zdobywają wszyscy gracze, którzy mają najwięcej podwładnych w danym obiekcie.

Dodatkowe punkty są liczone po zakończeniu gry:

- za niedokończoną drogę - po 1 punkcie za każdą płytkę
- za niedokończone miasto - po 1 punkcie za każdą płytkę + 1 punkt za każdą flagę
- za każdy niedokończony klasztor - po 1 punkt za każdą płytkę otaczającą klasztor (z 8 możliwych) + 1 punkt za sam klasztor

Dodatkowe punkty są też liczone za farmerów. Farmer to podwładny postawiony na łące w trakcie gry, który zostaje tam do końca. Łąka to największy możliwy, spójny, zielony obszar. Za każdą łąkę, na której leży farmer, każdy gracz, który ma najwięcej farmerów w tym polu, dostaje po 3 punkty za każde **dokończone** miasto, które graniczy z tą łąką.
